### Introduktion
Alla utvecklares dröm är att få börja på ett nytt blankt blad. Med nyvunnen erfarenhet från senaste projektet vill man den här gången göra rätt från början. I realiteten har man inte den möjligheten särskilt ofta. Men ha förtröstan, det finns massor med roliga och utmanande saker att göra i en lösning som förvaltas. Refaktorera, skala bort, kapsla in, namnändra, prestandaförbättra och skriva fler tester kommer göra dig till en hjälte/hjältinna. Det kommer bli ett nöje för andra att kodgranska. Utkomsten av checklistan är förbättrad kvalité.

Bra kod är:
* Enkel, men inte förenklad
* Läsbar och lätt att förstå
* Underhållningsbar
* Oberoende/frikopplad
* Effektiv
* Självdokumenterande
* Testbar

Hur är denna artikel tänkt att fungera och användas? Vad är den och vad är den inte? Punkterna utgår oftast från en typisk webblösning med Visual Studio, C#, ASP.NET och ReSharper. Artikeln tar upp ämnen som ofta diskuteras i team eller är typiska detaljer som ofta förbises i kod. Artikeln kan också fungera som underlag när man vill sätta upp kodpraxis i team. Tänker man samma? Mest av allt är det en kom-ihåg-lista att gå igenom innan man gör kodgranskningar och migrerar ihop kod. Det är inte en komplett redogörelse för språket C#, SOLID, designmönster eller TDD. De finns andra mer djuplodade böcker och kurser för det. Den tar inte heller upp några riktlinjer för frontend-utveckling med JavaScript-ramverk, CSS etcetera.